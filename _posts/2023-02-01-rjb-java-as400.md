---
layout:         post
title:          "Ruby, Java, AS400"
date:           "2023-02-20 08:00:00 +0100"
hero_image_url:
summary:        "Ruby, Java, DB2 e picking di un magazzino, modernizzare un'ERP AS/400 con chiamate JSON Rest.v "
img:   "mainframe-into-future-scene-with-ruby.png"
tags:
- Ruby
---

<h2>Gem and Jar</h2>

L'ecosistema Ruby è molto florido nello sviluppo di librerie. Molti contributori, sia di Ruby che di Ruby on Rails,
sono sviluppatori molto preparati. Il sevizio che raggruppa le librerire dell'ecosistema Ruby è
<a href="https://rubygems.org/">Rubygems</a>; ad oggi conta circa 174.000 gemme per un totale di 122 miliardi di download.

Una delle gemme che ho iniziato ad usare fin da subito è stata <a href="https://github.com/arton/rjb">Rjb</a>.
Si tratta di una libreria che permette di includere, librerie Jar Java, all'interno di un'applicazione Ruby.
L'affinità di Ruby con Java è abbastanza forte, esiste infatti l'implementazione del linguaggio Ruby con la Java Virtual
Machine <a href="https://github.com/jruby/jruby">JRuby</a>

Visto che Java vanta un ecosistema di librerie piuttosto importante e consolidato, poter utilizzare le librerie Java con Rjb, 
apre un mondo di possibilità; java è uno dei linguaggi più diffusi, moderni e maturi, è utilizzato in sistemi enterprise e non 
a caso l'affinità con aziende quali IBM e Oracle (per citare le prime) è consolidata e duratura.

IBM è anche il produttore di soluzioni hardware (AS/400) e software (DB2) che vantano una storia lunga ormai più di mezzo secolo,
molto diffusi a livello aziendale e che spesso ho incrociato nella mia vita lavorativa.
A dimostrazione di ciò, tra le mansioni del mio primo lavoro c'era anche l'installazione di applicativi scritti in linguaggio RPG su sistemi S/36,
il sistema predecessore di AS/400.

Parentesi: a quel tempo (1996) il sistema S/36 era già un sistema inadeguato ed era già stato sostituito
da AS/400 inoltre esistevano già le prime reti di PC Windows.

IBM, nel corso degli anni, ha adottato Java per lo sviluppo di parecchie soluzioni enterprise e proprio per questo 
sono disponibili lirerie Java/JDBC per il collegamento al database server di IBM DB/2.

<h2>Il progetto</h2>
 
Un'azienda manifatturiera, cliente di lunga data, mi chiese un sistema che permettesse di gestire il picking degli articoli di magazzino, attraverso 
la lettura di un codice a barre, e che generasse dei movimenti di carico e scarico nel sistema ERP aziendale. Partendo
da questa richiesta cominciai ad esplorare le componenti del progetto necessarie per l'implementazione:

<ul>
<li> Dispositivo wireless per la lettura del codice a barre</li>
<li> Applicazione con UI da installare sul dispositivo</li>
<li> Interfaccia Api in/out da esporre all'applicazione sul dispositivo</li>
<li> Interfaccia Database DB/2 per la generazione dei movimenti di magazzino</li>
</ul>

<h3>Dispositivo Wireless e UI</h3>

Il dispositivo individuato per l'installazione dell'applicazione di lettura del barcode e l'interrogazione del magazzino fu Nylux, un terminale
con display, tastiera, wi-fi con installato Linux con il quale è possibile sviluppare con tecnologia Java (SWT) la user interface specifica.
Attraverso Nylux, l'utente, leggendo il bar code di un articolo, può vederne la locazione a maggazzino attraverso le coordinate (scaffale, piano, cassetto) e
la quantità disponibile, decidendo se procedere con il picking, il tutto attraverso l'applicazione Java installata sul terminale.

<h3>Interfaccia Api</h3>

Ma come fa il dispositivo a collegarsi al database dell'ERP dove persistono i dati? Attraverso un'applicazione che non ha logica ma solo un'interfaccia informativa?
L'applicazione Java sviluppata per il dispositivo si collega attraverso protocollo HTTP ad una'applicazione di backend che espone le Api Rest JSON la quale 
a sua volta contiene tutte le logiche di ricerca, elaborazione e recupero delle informazioni dal database del sistema ERP.
L'applicazione che si occupa di fare da interfaccia tra il lettore di codici a barre ed il database del sistema ERP è 
l'applicativo Ruby on Rails. 

Infatti grazie alla facilità con la quale si riescono a creare progetti MVC (Model View Controller) attraverso il framework Ruby on Rails, oltre
all'organicità nel creare moderne Api Rest, è risultato semplice creare l'interfaccia "ponte" che rende disponibili
le informazioni persistenti nel database del sistema ERP con il dispositivo wireless per l'interrogazione del magazzino
attraverso la lettura di un codice a barre.

Nell'applicativo Ruby on Rails inoltre, utilizzando le librerire Java JT400, librerire jar per il collegamento al database DB2, vengono creati 
i modelli e la logica applicativa per l'interfacciamento ai dati e la registrazione dei movimenti, grazie alla gemma Rjb che, come detto,
permette di utilizzare le librerie Java in un'applicazione Ruby.

<h2>Conclusione</h2>

Grazie ad un'applicazione Ruby on Rails già in produzione presso il cliente, sfruttando librerie già presenti, siamo riusciti
ad interfacciare i dati persistenti di un database DB2 su sistema AS/400 con un dispositivo wireless per l'interrogazione
delle disponibilità di magazzino; grazie alle tecnologie usate inoltre, il sistema risulta estendibile e scalabile.


